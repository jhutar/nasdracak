Pravidla
========

Hraní
-----

Postava není hráč. Hraj za postavu tak, aby byla uvěřitelná a chovala se v souladu se svým přesvědčením a motivací. Je to složité, ale pomůže to zážitku ze hry všech.

Vytváření postavy
-----------------

Teď si vytvoříš hráčskou postavu. Cílem je stanovit rasu (to ti určí základní hodnoty vlastností), vlastnosti (tady dokončíš určování vlastností), dovednosti (vybereš si speciální schopnosti, které tvá postava ovládá) a vybavení (čili tvé hmotné statky). Na konec si určíme počet životů a magenergii tvé postavy.

Na rozdíl od některých jiných systémů nebudeme řešit povolání. Povolání jsou nahrazena pružnějším systémem dovedností a tak není problém, aby se bojovník třeba naučil vařit lektvary a kouzelník lézt po střechách.

1. Vyber si rasu. Každá má speciální bonusy:

* **Hobiti** jsou malí a ne příliš tělesně zdatní.
* **Trpaslíci** jsou robustně stavění, a to jim dává sílu, ale menší mrštnost.
* **Lidé** jsou poměrně vyrovnaní.
* **Elfové** zase zaměření spíše na duševno než na fyzickou sílu.
* **Barbaři** jsou divocí velcí lidé, spíše fyzičtí než myslitelé.

Konkrétně mají rasy tyto vrozené předpoklady:

=========  ==========  ===============  =================  ===============
Rasa       Síla (SÍL)  Obratnost (OBR)  Inteligence (INT)  Charisma (CHAR)
=========  ==========  ===============  =================  ===============
Hobiti     -2          0                -1                 +1
Trpaslíci  +1          -2               0                  -1
Lidé       -1          0                -1                 0
Elfové     -2          -1               +1                 0
Barbaři    +1          0                -2                 -1
=========  ==========  ===============  =================  ===============

2. Urči si konečné hodnoty vlastností. Protože není možné, aby měli všichni příslušníci jedné rasy stejné vlastnosti, teď si přidělíš speciální bonus pro dobrodruha.

Nejdřív rychlé vysvětlení. Jak jsi už zjistil, rozlišujeme 4 vlastnosti:

* **Síla (SÍL)** - Určuje, jak je tvá postava fyzicky silná. Použiješ ji při boji zblízka, páčení dveří nebo když se snažíš pohnout s něčím těžkým.
* **Obratnost (OBR)** - Představuje mrštnost a rychlost tvé postavy. Uplatní se při obraně, střelbě z luku nebo třeba slézání skal.
* **Inteligence (INT)** - Zahrnuje bystrost, paměť a schopnost řešit problémy. Budeš ji potřebovat třeba při používání magie.
* **Charisma (CHAR)** - Odráží tvé společenské schopnosti, vzhled a sílu osobnosti, ale také tvou intuici. Pomůže ti při smlouvání ale i zastrašování.

Nehráčské postavy mají vlastnosti také. Obyčejný člověk má průměrně 0 na každou vlastnost. Co čísla u jednotlivých vlastností znamenají?

* **-1:** V dané vlastnosti podprůměrný. Třeba hostinský s OBR -1 bude mírný nešika a při servírování občas upustí talíř nebo polije hosta.
* **+0:** Průměrný člověk.
* **+1:** Lehce nadprůměrný. Kovář bude mít nejspíš alespoň SÍL +1.
* **+2:** V dané vlastnosti silně nadprůměrný. Kapitán stráží by mohl mít CHAR +2, aby dokázal velet svým mužům.
* **+3:** Výjimečný. Městský mudrc, který přečetl stovky knih, se může pyšnit INT +3.
* **+4:** V dané vlastnosti jeden z nejlepších v zemi. V našem světě bys někoho se silou +4 hledal na Olympiádě.

Takže teď je čas doladit vlastnosti tvé postavy. Vezmi vrozené hodnoty, které jsi získal v předchozím kroku, a začni zvětšovat. Buď můžeš pro vyváženější postavu ke dvěma tebou vybraným vlastnostem přičíst dvojku a ke zbylým jedničku, nebo pro spíše extrémní postavu k jedné vlastnosti přidat trojku a ke dvěma jedničku.

.. admonition:: Příklad:

   Příklad pro hobita jménem *Tvářička* vytvořeného jako vyvážená postava: hobiti začínají s vrozenými vlastnostmi SÍL -2, OBR 0, INT -1 a CHAR +1. Hráč se rozhodl, že chce hobita roztomilého a inteligentního, přidá dvojku k CHAR a INT a jedničku k SÍL a OBR. Ve výsledku tedy budou vlastnosti SÍL -1, OBR +1, INT +1 a CHAR +3.

.. admonition:: Příklad:

   Příklad barbara jménem *Pěst plání* vytvořeného jako extrémní postava: začínáme s SÍL +1, OBR 0, INT -2 a CHAR -1. Hráč se rozhodl, že jeho postava bude prostě jen hora svalů, a tak přidá trojku k SÍL a jedničku k OBR a CHAR. Výsledná postava tedy má SÍL +4, OBR +1, INT -2 a CHAR 0.

3. Ze seznamu si vyber 3 dovednosti, které tvá postava ovládá. Jsou to schopnosti, které ses za svůj dosavadní život naučil.

Dovednosti patří do různých skupin a v rámci těchto skupin ti dávájí bonusy které si připočítáváš k hodům na zkoušky týkající se dané skupiny dovedností. Přesně si to popíšeme v kapitole "Zkoušky".

Některé dovednosti jsou obecné (například "Akrobacie" - po kládě nad propastí se můžeš pokusit přelézt i pokud tuto dovednost nemáš, jen si nepřipočítávaš bonus), některé vyhrazené pro ty kdo se je naučili (alchymistické suroviny prostě bez dovednosti "Získávání surovin" nejsi schopen vytěžit). Vyhrazené dovednosti mají mnohdy ještě další dodatečné možnosti.

* Akrobacie

  * Přidává bonus pro skupinu: Bonus:pohyb
  * Použití: Dokážeš držet rovnováhu, bezpečněji skákat a lézt tam kde ostatní ztrácí nervy.
  * Pravidlo: TODO

* Bodavý vítr

  * Přidává bonus pro skupinu: Bonus:magie-vzduchu
  * Použití: Vyšleš ostrý poryv větru, který dokáže nepřítele omráčit nebo mu ztížit pohyb.
  * Pravidlo: TODO

* Bojová zdatnost

  * Přidává bonus pro skupinu: Bonus:boj
  * Použití: Strávil jsi už nějaký ten čas se zbraněmi pro boj tváří v tvář a proto jsi získal jistý cvik který z tebe činí nebezpečného protivníka.
  * Pravidlo: TODO

* Bojové finty

  * Přidává bonus pro skupinu: Bonus:boj
  * Použití: Naučil ses využívat slabin protivníka a speciálních úderů, které jej dokáží zaskočit.
  * Pravidlo: TODO

* Bylinkářství

  * Přidává bonus pro skupinu: Bonus:leceni
  * Použití: Máš rozsáhlé znalosti o bylinkách a jejich léčivých účincích. Dokážeš je sbírat a připravovat z nich léčivé směsi.
  * Pravidlo: TODO

* Dva šípy za kolo

  * Přidává bonus pro skupinu: Bonus:strelba
  * Použití: Jsi tak rychlý a obratný s lukem, že dokážeš vypálit dva šípy za jedno kolo.
  * Pravidlo: TODO

* Dýchání pod vodou

  * Přidává bonus pro skupinu: Bonus:magie-vody
  * Použití: Na krátkou dobu si dokážeš vyčarovat schopnost dýchat pod vodou.
  * Pravidlo: TODO

* Extrakce many

  * Přidává bonus pro skupinu: Bonus:alchymie
  * Použití: Dokážeš získávat magickou energii z různých přírodních zdrojů a ukládat ji do speciálních nádob nebo krystalů.
  * Pravidlo: TODO

* Hledání

  * Přidává bonus pro skupinu: Bonus:mechanismy
  * Použití: Rozumíš spoustě výrobních postupů a tak dokážeš odhadnout jak se dají ukrýt různé mechanismy. Ať už jde o skryté pasti nebo tajné dveře.
  * Pravidlo: TODO

* Iluze

  * Přidává bonus pro skupinu: Bonus:magie-ducha
  * Použití: Dokážeš vytvářet klamné obrazy a zvuky, které oklamou smysly nepřátel.
  * Pravidlo: TODO

* Jedovatý oblak

  * Přidává bonus pro skupinu: Bonus:magie-smrti
  * Použití: Vyčaruješ oblak jedovatého plynu, který otravuje nepřátele v jeho dosahu.
  * Pravidlo: TODO

* Jedy a protijedy

  * Přidává bonus pro skupinu: Bonus:leceni
  * Použití: Rozumíš různým druhům jedů, jejich účinkům a dokážeš připravovat protijedy.
  * Pravidlo: TODO
  * Smíš se naučit pokud už umíš: Skill:leceni

* Kamenný štít

  * Přidává bonus pro skupinu: Bonus:magie-zeme
  * Použití: Vyčaruješ před sebou kamennou bariéru, která tě ochrání před útoky nebo zatarasí cestu.
  * Pravidlo: TODO

* Léčení

  * Přidává bonus pro skupinu: Bonus:leceni
  * Použití: Dokážeš ošetřovat vážná zranění, zastavovat krvácení a stabilizovat zraněné, aby se rychleji zotavili.
  * Pravidlo: TODO

* Ledová střela

  * Přidává bonus pro skupinu: Bonus:magie-vody
  * Použití: Vyčaruješ ostrý kus ledu a vrhneš ho na nepřítele jako šíp.
  * Pravidlo: TODO

* Léčení (magie)

  * Přidává bonus pro skupinu: Bonus:magie-zivota
  * Použití: Pomocí magie dokážeš léčit rány a nemoci rychleji než běžnými prostředky.
  * Pravidlo: TODO

* Maskování

  * Přidává bonus pro skupinu: Bonus:pohyb
  * Použití: Když máš trochu času na přípravu, dokážeš se zamaskovat a zvýšit své šance na kradmý pohyb. Ať už se maskuješ v lese ve vlnící se trávě nebo ve městě za bohatého kupce.
  * Pravidlo: TODO
  * Smíš se naučit pokud už umíš: Skill:plizeni

* Základy míření

  * Přidává bonus pro skupinu: Bonus:strelba
  * Použití: Vystřelil jsi již mnoho šípů z luku či kamenů z praku a kladně se to projevilo na kvalitě tvého míření.
  * Pravidlo: TODO

* Mlha

  * Přidává bonus pro skupinu: Bonus:magie-vzduchu
  * Použití: Vyčaruješ hustou mlhu, která sníží viditelnost a ztíží orientaci v okolí.
  * Pravidlo: TODO

* Mluvení s mrtvými

  * Přidává bonus pro skupinu: Bonus:magie-smrti
  * Použití: Dokážeš navázat spojení s duchy mrtvých a získat od nich informace.
  * Pravidlo: TODO

* Mluvení se zvířaty

  * Přidává bonus pro skupinu: Bonus:zvirata
  * Použití: Rozumíš zvířecí řeči a dokážeš se s nimi dorozumívat.
  * Pravidlo: TODO
  * Smíš se naučit pokud už umíš: Skill:ochoceni

* Obrana s útokem

  * Přidává bonus pro skupinu: Bonus:boj
  * Použití: Dokážeš efektivně kombinovat obranu s protiútokem, takže i při obraně dokážeš zasadit úder.
  * Pravidlo: TODO

* Obranné finty

  * Přidává bonus pro skupinu: Bonus:boj
  * Použití: Ovládáš techniky, které ti umožní lépe se bránit útokům a odrážet nepřátelské údery.
  * Pravidlo: TODO

* Ochočení

  * Přidává bonus pro skupinu: Bonus:zvirata
  * Použití: Dokážeš ochočit divoké zvíře a udělat z něj svého společníka.
  * Pravidlo: TODO
  * Smíš se naučit pokud už umíš: Skill:odvraceni-z-boje

* Odhodlání

  * Přidává bonus pro skupinu: Bonus:vliv
  * Použití: Máš jakousi vnitřní motivaci kterou ostatní postrádají. Když si něco usmyslíš, jdeš si za tím a překážky tě jen tak neodradí.
  * Pravidlo: TODO

* Odstraňování pastí

  * Přidává bonus pro skupinu: Bonus:mechanismy
  * Použití: Dokážeš rozpoznat, zneškodnit nebo obejít různé druhy pastí a nástrah.
  * Pravidlo: TODO

* Odvrácení z boje

  * Přidává bonus pro skupinu: Bonus:zvirata
  * Použití: Dokážeš zvíře vyplašit nebo uklidnit tak, že se odvrátí z boje.
  * Pravidlo: TODO

* Ohnivá koule

  * Přidává bonus pro skupinu: Bonus:magie-ohne
  * Použití: Kouzlo magie ohně kterým vytvoříš jako pěst velkou kouli soustředěných plamenů a vyšleš ji zadaným směrem jako hozený kámen který ale neklesá k zemi.
  * Pravidlo: TODO

* Otevírání zámků

  * Přidává bonus pro skupinu: Bonus:mechanismy
  * Použití: Jsi zručný v manipulaci se zámky a dokážeš otevřít většinu mechanických zámků.
  * Pravidlo: TODO

* Ovládání zvířete

  * Přidává bonus pro skupinu: Bonus:zvirata
  * Použití: Dokážeš ovládat zvířata a dávat jim složité povely.
  * Pravidlo: TODO
  * Smíš se naučit pokud už umíš: Skill:mluveni-se-zviraty

* Oživení mrtvého

  * Přidává bonus pro skupinu: Bonus:magie-smrti
  * Použití: Jsi schopen oživit nedávno zemřelého tvora jako nemrtvou bytost, která ti bude sloužit.
  * Pravidlo: TODO

* Plížení

  * Přidává bonus pro skupinu: Bonus:pohyb
  * Použití: Dokážeš se tiše plížit lesem, neslyšně našlapovat v jeskyních nebo v městských uličkách neviděn přebíhat ze stínu do stínu.
  * Pravidlo: TODO

* Pokročilé lektvary

  * Přidává bonus pro skupinu: Bonus:alchymie
  * Použití: Jsi mistrem v alchymii a dokážeš vytvářet komplexní lektvary, které využívají i magickou energii a mají silnější účinky.
  * Pravidlo: TODO

* Postřeh

  * Přidává bonus pro skupinu: Bonus:vliv
  * Použití: Dokážeš vycítit skryté náznaky, spíše si všimneš podezřelých věcí či chování, málokdo tě dokáže obalamutit.
  * Pravidlo: TODO

* Přenos many

  * Přidává bonus pro skupinu: Bonus:magie-zivota
  * Použití: Jsi schopen přesouvat magickou energii mezi sebou a ostatními, ať už ji dáváš nebo přijímáš.
  * Pravidlo: TODO

* Přesnost

  * Přidává bonus pro skupinu: Bonus:strelba
  * Použití: Tvé míření je preciznější, dokážeš lépe zasáhnout vzdálené nebo se pohybující cíle.
  * Pravidlo: TODO

* Převtělení do zvířete

  * Přidává bonus pro skupinu: Bonus:zvirata
  * Použití: Dokážeš se dočasně převtělit do těla zvířete a využívat jeho schopností.
  * Pravidlo: TODO
  * Smíš se naučit pokud už umíš: Skill:superiorni-smysl-zvirete

* První pomoc

  * Přidává bonus pro skupinu: Bonus:leceni
  * Použití: Hned po zranění dokážeš poskytnout účinnou první pomoc.
  * Pravidlo: TODO

* Sevření větru

  * Přidává bonus pro skupinu: Bonus:magie-vzduchu
  * Použití: Dokážeš ovládat proudy vzduchu a vytvořit tak vzdušné sevření, které může spoutat nebo odhodit nepřítele.
  * Pravidlo: TODO

* Smlouvání

  * Přidává bonus pro skupinu: Bonus:vliv
  * Použití: Umlouváš lepší cenu s obchodníkem či snáze přesvědčíš druhou stranu při vyjednávání.
  * Pravidlo: TODO

* Spánek

  * Přidává bonus pro skupinu: Bonus:magie-ducha
  * Použití: Uspávací kouzlo, které dokáže uspat slabší nepřátele nebo utišit rozrušené bytosti.
  * Pravidlo: TODO

* Superiórní smysl zvířete

  * Přidává bonus pro skupinu: Bonus:zvirata
  * Použití: Dokážeš na krátkou dobu získat některý z vyvinutějších smyslů zvířete, například čich psa nebo zrak orla.
  * Pravidlo: TODO
  * Smíš se naučit pokud už umíš: Skill:ovladani-zvirete

* Světlo

  * Přidává bonus pro skupinu: Bonus:magie-ohne
  * Použití: Vyčaruješ malé, ale intenzivní světlo, které osvětlí okolí jako pochodeň.
  * Pravidlo: TODO

* Telepatie

  * Přidává bonus pro skupinu: Bonus:magie-ducha
  * Použití: Jsi schopen komunikovat s ostatními bytostmi pomocí myšlenek, bez nutnosti mluvit.
  * Pravidlo: TODO

* Urychlení růstu

  * Přidává bonus pro skupinu: Bonus:magie-zeme
  * Použití: Dokážeš magicky urychlit růst rostlin, což může být užitečné pro zisk surovin nebo vytvoření úkrytu.
  * Pravidlo: TODO

* Základní lektvary

  * Přidává bonus pro skupinu: Bonus:alchymie
  * Použití: Dokážeš míchat jednoduché, chemicky založené lektvary pro léčení nebo zlepšení fyzických vlastností.
  * Pravidlo: TODO

* Zapal oheň

  * Přidává bonus pro skupinu: Bonus:magie-ohne
  * Použití: Dokážeš pouhou myšlenkou zapálit malý oheň nebo rozžhavit předmět.
  * Pravidlo: TODO

* Zaříkávání démonů

  * Přidává bonus pro skupinu: Bonus:alchymie
  * Použití: Ovládáš starodávné rituály, kterými dokážeš uvěznit démony do předmětů a vytvořit tak kouzelné artefakty, které samy kouzlí.
  * Pravidlo: TODO

* Získávání surovin

  * Přidává bonus pro skupinu: Bonus:alchymie
  * Použití: Pokud narazíš na něco co by se dalo použít jako alchymistická surovina, máš vyšší šanci na její získání. Ať už jde vodu z čarovné studánky nebo oko obřího pavouka.
  * Pravidlo: TODO

* Zmrazení vody

  * Přidává bonus pro skupinu: Bonus:magie-vody
  * Použití: Dokážeš zmrazit menší množství vody, například vytvořit ledovou cestu nebo znehybnit protivníka v mělké vodě.
  * Pravidlo: TODO

* Znalost zvířat

  * Přidává bonus pro skupinu: Bonus:zvirata
  * Použití: Znáš téměř všechny nemagické tvory a dokážeš odhadnout jejich vlastnosti a někdy i silná a slabá místa.
  * Pravidlo: TODO

* Znehybnění kořeny

  * Přidává bonus pro skupinu: Bonus:magie-zeme
  * Použití: Z půdy vyrostou silné kořeny, které dokáží spoutat a znehybnit cíl.
  * Pravidlo: TODO

* Zvýšení vlastnosti

  * Přidává bonus pro skupinu: Bonus:magie-zivota
  * Použití: Dokážeš dočasně zvýšit jednu z fyzických nebo mentálních vlastností sebe nebo spojence.
  * Pravidlo: TODO

.. admonition:: Příklad:

   Například hobit *Tvářička* si vybere dovednosti "Postřeh", "Smlouvání" a "Získávání surovin". *Tvářička* asi hodlá hledat a obchodovat s alchymistickými surovinami. Proč ne. Biznys je to sice nebezpečný, ale výnosný.

4. Nyní si z tabulky vyber nějaké to vybavení do začátku.

Předpokládej, že každý má batoh, měch na vodu a křesadlo, ale třeba šaty už je potřeba vybrat.

TODO seznam vybavení

5. Urči počet životů a množství magenergie, kterou tvá postava vládne.

Pokud životy tvé postavy klesnou na nulu nebo pod ni, tvá postava zemřela. Pokud na nulu klesne tvá magenergie, po kvalitním odpočinku se ti zase "dobije".

Životů máš **5**. K tomu si přičti součet SÍL + OBR, ale pouze pokud je kladný.

.. admonition:: Příklad:

   Například hobit *Tvářička* z příkladu výše bude mít 5 životů (protože SÍL -1 + OBR +1 = 0), ale barbar 10 (5 + (SÍL +4 + OBR +1)) .

Množství magické energie (tzv. magů) je zase **5**. K tomu si přičti součet INT + CHAR, ale opět pouze pokud je kladný.

.. admonition:: Příklad:

   Postava hobita výše tedy začíná s 9 magy (5 + (INT +1 + CHAR +3)) a barbar s 5 magy (protože INT -2 + CHAR 0 = -2).

Postup na vyšší úroveň
----------------------

Tvá postava začíná, jako jakýkoli jiný obyvatel světa, ve kterém budeš hrát, na úrovni 1. Ti, kteří celý život nevytáhnou paty z rodné vesnice, pravděpodobně na úrovni 1 i zemřou po dlouhém a poklidném životě.

Na tvou postavu ale volá dobrodružství a za vykonané činy získává body zkušeností. Pokud se postava dožije toho, že počet získaných zkušeností překročí jistou mez, postupuje na další úroveň.

Při přestupu na další úroveň si:

* k maximálnímu počtu životů si přičti 3. K tomu si přičti součet SÍL + OBR, ale pouze pokud je kladný.
* k maximálnímu množství magenergie si přičti 3. K tomu si přičti součet INT + CHAR, ale opět pouze pokud je kladný.
* vyber si jednu novou dovednost

Zkoušky
-------

Občas se tvá postava pokusí o něco, u čeho není jisté, jestli se to podaří. Chceš přeskočit širokou propast? Vylézt na vysokou zeď? Přemluvit strážného, aby tě pustil do města? V takových chvílích přichází na řadu **zkouška**.

Pán jeskyně ti řekne, o jakou zkoušku se jedná (třeba zkouška na Sílu nebo na Obratnost) a potají si určí **Číslo Obtížnosti** – tedy jak těžké je uspět.

*   **Lehký úkol** může mít obtížnost 2.
*   **Středně těžký** třeba 4.
*   **Velmi těžký** klidně 6 nebo i víc.

Abys uspěl, musí tvůj hod dopadnout stejně nebo lépe, než je Číslo Obtížnosti.

**Základní pravidlo pro zkoušky je:**

**hod kostkou + bonus za vlastnost + bonus za dovednosti >= Číslo Obtížnosti**

Pojďme si to rozebrat:

1.  **Hod kostkou:** Jednoduše hodíš šestistěnnou kostkou.
2.  **Bonus za vlastnost:** K hodu si přičteš (nebo od něj odečteš) číslo, které má tvá postava u dané vlastnosti (SÍL, OBR, INT, nebo CHAR). Je to tvůj přirozený talent.
3.  **Bonus za dovednosti:** Pokud umíš dovednost, která se k úkolu hodí, přičteš si za ni bonus. Bonusy z dovedností ve stejné skupině se sčítají! Je to odměna za tvůj trénink.

Zkouška bez dovednosti
^^^^^^^^^^^^^^^^^^^^^^

Když se o něco pokoušíš jen tak, bez speciálního tréninku.

.. admonition:: Příklad: Tvářička a těžký balvan

   Hobit *Tvářička* našel kouzelný pramen, ale v cestě mu stojí těžký balvan. Pokusí se ho odvalit. Pán jeskyně určí, že je to zkouška na **Sílu** s obtížností **3**. *Tvářička* má ale **SÍL -1**.
   
   Hráč hodí kostkou a padne mu **5**.
   
   Výsledek je: 5 (hod) - 1 (SÍL) = **4**.
   
   Protože 4 je větší nebo rovno 3, *Tvářička* sice chvíli heká a funí, ale nakonec balvan odstrčí z cesty. Úspěch!

Zkouška s dovedností
^^^^^^^^^^^^^^^^^^^^

Když využiješ něco, co ses naučil.

.. admonition:: Příklad: Tvářička a jedovaté zuby

   Po souboji s kouzelným hadem chce *Tvářička* sebrat jeho cenné jedové zuby. To chce šikovné ruce! Pán jeskyně stanoví zkoušku na **Obratnost** s obtížností **4**. *Tvářička* má **OBR +1** a dovednost **Získávání surovin** (bonus +1).
   
   Hráč hodí kostkou a padne mu **3**.
   
   Výsledek je: 3 (hod) + 1 (OBR) + 1 (za dovednost) = **5**.
   
   Protože 5 je větší nebo rovno 4, *Tvářička* opatrně vylomí jedové zuby, aniž by se poškodily. Úspěch!

Zkouška s více dovednostmi
^^^^^^^^^^^^^^^^^^^^^^^^^^

Někdy ti pomůže víc naučených dovedností najednou.

.. admonition:: Příklad: Tvářička prodává suroviny

   Ve vesnici chce *Tvářička* prodat zuby babce kořenářce za co nejlepší cenu. Pán jeskyně určí zkoušku na **Charisma** s obtížností **6**. *Tvářička* má **CHAR +3** a umí **Smlouvání** (+1) i **Postřeh** (+1). Obě dovednosti patří do skupiny "Vliv", takže se jejich bonusy sčítají!
   
   Hráč hodí kostkou a padne mu **2**.
   
   Výsledek je: 2 (hod) + 3 (CHAR) + 1 (Smlouvání) + 1 (Postřeh) = **7**.
   
   Protože 7 je větší nebo rovno 6, babka je Tvářičkovým šarmem a výřečností tak okouzlena, že mu dá celých 12 zlatých. Úspěch!

Boj
---
