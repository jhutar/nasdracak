Pravidla
========

Hraní
-----

Postava není hráč. Hraj za postavu tak, aby byla uvěřitelná a chovala se v souladu se svým přesvědčením a motivací. Je to složité, ale pomůže to zážitku ze hry všech.

Vytváření postavy
-----------------

Teď si vytvoříš hráčskou postavu. Cílem je stanovit rasu (to ti určí základní hodnoty vlastností), vlastnosti (tady dokončíš určování vlastností), dovednosti (vybereš si speciální schopnosti, které tvá postava ovládá) a vybavení (čili tvé hmotné statky). Na konec si určíme počet životů a magenergii tvé postavy.

Na rozdíl od některých jiných systémů nebudeme řešit povolání. Povolání jsou nahrazena pružnějším systémem dovedností a tak není problém, aby se bojovník třeba naučil vařit lektvary a kouzelník lézt po střechách.

1. Vyber si rasu. Každá má speciální bonusy:

* **Hobiti** jsou malí a ne příliš tělesně zdatní.
* **Trpaslíci** jsou robustně stavění, a to jim dává sílu, ale menší mrštnost.
* **Lidé** jsou poměrně vyrovnaní.
* **Elfové** zase zaměření spíše na duševno než na fyzickou sílu.
* **Barbaři** jsou divocí velcí lidé, spíše fyzičtí než myslitelé.

Konkrétně mají rasy tyto vrozené předpoklady:

=========  ==========  ===============  =================  ===============
Rasa       Síla (SÍL)  Obratnost (OBR)  Inteligence (INT)  Charisma (CHAR)
=========  ==========  ===============  =================  ===============
Hobiti     -2          0                -1                 +1
Trpaslíci  +1          -2               0                  -1
Lidé       -1          0                -1                 0
Elfové     -2          -1               +1                 0
Barbaři    +1          0                -2                 -1
=========  ==========  ===============  =================  ===============

2. Urči si konečné hodnoty vlastností. Protože není možné, aby měli všichni příslušníci jedné rasy stejné vlastnosti, teď si přidělíš speciální bonus pro dobrodruha.

Nejdřív rychlé vysvětlení. Jak jsi už zjistil, rozlišujeme 4 vlastnosti:

* **Síla (SÍL)** - Určuje, jak je tvá postava fyzicky silná. Použiješ ji při boji zblízka, páčení dveří nebo když se snažíš pohnout s něčím těžkým.
* **Obratnost (OBR)** - Představuje mrštnost a rychlost tvé postavy. Uplatní se při obraně, střelbě z luku nebo třeba slézání skal.
* **Inteligence (INT)** - Zahrnuje bystrost, paměť a schopnost řešit problémy. Budeš ji potřebovat třeba při používání magie.
* **Charisma (CHAR)** - Odráží tvé společenské schopnosti, vzhled a sílu osobnosti, ale také tvou intuici. Pomůže ti při smlouvání ale i zastrašování.

Nehráčské postavy mají vlastnosti také. Obyčejný člověk má průměrně 0 na každou vlastnost. Co čísla u jednotlivých vlastností znamenají?

* **-1:** V dané vlastnosti podprůměrný. Třeba hostinský s OBR -1 bude mírný nešika a při servírování občas upustí talíř nebo polije hosta.
* **+0:** Průměrný člověk.
* **+1:** Lehce nadprůměrný. Kovář bude mít nejspíš alespoň SÍL +1.
* **+2:** V dané vlastnosti silně nadprůměrný. Kapitán stráží by mohl mít CHAR +2, aby dokázal velet svým mužům.
* **+3:** Výjimečný. Městský mudrc, který přečetl stovky knih, se může pyšnit INT +3.
* **+4:** V dané vlastnosti jeden z nejlepších v zemi. V našem světě bys někoho se silou +4 hledal na Olympiádě.

Takže teď je čas doladit vlastnosti tvé postavy. Vezmi vrozené hodnoty, které jsi získal v předchozím kroku, a začni zvětšovat. Buď můžeš pro vyváženější postavu ke dvěma tebou vybraným vlastnostem přičíst dvojku a ke zbylým jedničku, nebo pro spíše extrémní postavu k jedné vlastnosti přidat trojku a ke dvěma jedničku.

.. admonition:: Příklad:

   Příklad pro hobita jménem *Tvářička* vytvořeného jako vyvážená postava: hobiti začínají s vrozenými vlastnostmi SÍL -2, OBR 0, INT -1 a CHAR +1. Hráč se rozhodl, že chce hobita roztomilého a inteligentního, přidá dvojku k CHAR a INT a jedničku k SÍL a OBR. Ve výsledku tedy budou vlastnosti SÍL -1, OBR +1, INT +1 a CHAR +3.

.. admonition:: Příklad:

   Příklad barbara jménem *Pěst plání* vytvořeného jako extrémní postava: začínáme s SÍL +1, OBR 0, INT -2 a CHAR -1. Hráč se rozhodl, že jeho postava bude prostě jen hora svalů, a tak přidá trojku k SÍL a jedničku k OBR a CHAR. Výsledná postava tedy má SÍL +4, OBR +1, INT -2 a CHAR 0.

3. Ze seznamu si vyber 3 dovednosti, které tvá postava ovládá. Jsou to schopnosti, které ses za svůj dosavadní život naučil.

Dovednosti patří do různých skupin a v rámci těchto skupin ti dávájí bonusy které si připočítáváš k hodům na zkoušky týkající se dané skupiny dovedností. Přesně si to popíšeme v kapitole "Zkoušky".

Některé dovednosti jsou obecné (například "Akrobacie" - po kládě nad propastí se můžeš pokusit přelézt i pokud tuto dovednost nemáš, jen si nepřipočítávaš bonus), některé vyhrazené pro ty kdo se je naučili (alchymistické suroviny prostě bez dovednosti "Získávání surovin" nejsi schopen vytěžit). Vyhrazené dovednosti mají mnohdy ještě další dodatečné možnosti.

TODO seznam dovednosti

.. admonition:: Příklad:

   Například hobit *Tvářička* si vybere dovednosti "Postřeh", "Smlouvání" a "Získávání surovin". *Tvářička* asi hodlá hledat a obchodovat s alchymistickými surovinami. Proč ne. Biznys je to sice nebezpečný, ale výnosný.

4. Nyní si z tabulky vyber nějaké to vybavení do začátku.

Předpokládej, že každý má batoh, měch na vodu a křesadlo, ale třeba šaty už je potřeba vybrat.

TODO seznam vybavení

5. Urči počet životů a množství magenergie, kterou tvá postava vládne.

Pokud životy tvé postavy klesnou na nulu nebo pod ni, tvá postava zemřela. Pokud na nulu klesne tvá magenergie, po kvalitním odpočinku se ti zase "dobije".

Životů máš **5**. K tomu si přičti součet SÍL + OBR, ale pouze pokud je kladný.

.. admonition:: Příklad:

   Například hobit *Tvářička* z příkladu výše bude mít 5 životů (protože SÍL -1 + OBR +1 = 0), ale barbar 10 (5 + (SÍL +4 + OBR +1)) .

Množství magické energie (tzv. magů) je zase **5**. K tomu si přičti součet INT + CHAR, ale opět pouze pokud je kladný.

.. admonition:: Příklad:

   Postava hobita výše tedy začíná s 9 magy (5 + (INT +1 + CHAR +3)) a barbar s 5 magy (protože INT -2 + CHAR 0 = -2).

Postup na vyšší úroveň
----------------------

Tvá postava začíná, jako jakýkoli jiný obyvatel světa, ve kterém budeš hrát, na úrovni 1. Ti, kteří celý život nevytáhnou paty z rodné vesnice, pravděpodobně na úrovni 1 i zemřou po dlouhém a poklidném životě.

Na tvou postavu ale volá dobrodružství a za vykonané činy získává body zkušeností. Pokud se postava dožije toho, že počet získaných zkušeností překročí jistou mez, postupuje na další úroveň.

Při přestupu na další úroveň si:

* k maximálnímu počtu životů si přičti 3. K tomu si přičti součet SÍL + OBR, ale pouze pokud je kladný.
* k maximálnímu množství magenergie si přičti 3. K tomu si přičti součet INT + CHAR, ale opět pouze pokud je kladný.
* vyber si jednu novou dovednost

Zkoušky
-------

Kdykoli je potřeba něco rozhodnout, může pán jeskyně říct že to musí hráči prostě vymyslet (např. lousknout nějakou hádanku) nebo zahrát (např.: "předveď jak byste teda toho obra přesvědčili"). Ve většině případů ale rozhodnou kostky. Jak?

Každá situace se vztahuje k nějaké ze čtyř základních vrozených vlastností (SÍL, OBR, INT a CHAR). Některé navíc k některé z mnoha dovedností.

Pokud je potřeba rozhodnout situaci (pomocí kostek) a ta se nevztahuje k žádné dovednosti kterou daná postava zná, hod je jednoduchý: hod kostkou + daná vlastnost. Pán jeskyně si předem řekl jak obtížná to bude zkouška a po hráčově hodu určí, jestli výsledné číslo stačilo a postava ve zkoušce uspěla, nebo naopak.

.. admonition:: Příklad:

   Po dlouhém hledání Studny moudrosti hobit *Tvářička* stanul na místě které tak dlouho hledal. Magie tu téměř srší jen tak ve vzduchu, ale pramen je zavalen velkým kamenem. Pán jeskyně kámen popsal jako poměrně velký a v duchu si stanovil že na jeho odvalení bude potřeba uspět ve zkoušce na číslo 3. Tvářička ale vymyslel že si z jednoho stromku vyrobí páku a tou kámen pomalu odstrká. Pán jeskyně tedy změnil cílové číslo zkoušky na 3. Je to zkouška která se pojí k vlastnosti SÍL a tak když hráč hodil 5, připočetl si svou SÍL (tedy -1) a výsledek hou nahlásil pánovi jeskyně. Výsledek hodu hobita (4) je větší nebo roven cílovému číslu zkoušky (3) a kámen se mu tak podařilo odvalit.

Pokud se navíc daná situace týká dovednosti kterou postava zná, může si přičíst bonus z dané skupiny dovedností.

.. admonition:: Příklad:

   Hobit *Tvářička* několika dobře mířenými šipkami z kuše zabil kouzelného hada který blokoval pramen. Nyní chce mrtvole vytrhnout jedové zuby, neboť v nich rozpoznal cenné alchymistické suroviny. Může se o to pokusit protože zná dovednost "Získávání surovin". Pán jeskyně si určí, že zkouška bude na číslo 4. Hod pod 4 bude znamenat že získal jen jednu surovinu, hod 4 a více potom získání 2 surovin. Je to zkouška na obratnost, takže hráč hází: hodil 3 + OBR (+1) + alchymistický bonus (který má +1 díky dovednosti "Získávání surovin"). Výsledek 5 je větší nebo roven cílovému číslu zkoušky 4, takže s přehledem získává 2 suroviny. Vlastně by mu stačilo hodit jen dvojku.

Někdy postava zná více dovedností z jedné skupiny dovedností. Pokud potom postava řeší situaci která se pojí k jedné této dovednosti, může použít soušet bonusů všech dovedností ze stejné skupiny.

.. admonition:: Příklad:

   Hobit dorazil do vesnice a rovnou zamířil k místní babce kořenářce. Rád by totiž prodal alchymistické suroviny které za svou cestu nashromáždil a to není zboží které kupuje kde kdo. Babka není nezkušená obchodnice, protože sama své lektvary často prodává na trzích a nabídla mu 10 zlatých. *Tvářička* se ale chce pokusit prodat za 12zl. Tedy o 2 * 10% více. Pán jeskyně si určí že zkoučka smlouvání s vesnickou obchodnicí je 4 a přidá 2 body za navýšení ceny o 2 * 10% (viz pravidla pro smlouvání). Hobit při smlouvání samozřejmě využije dovednost "Smlouvání", ale protože má i dovednost "Postřeh" která je ze stejné skupiny dovedností zvané "Vliv", bude si přičítat +2. Do hry také zasáhne vlastnnist charisma. Takže, kostka se točí a když se zastaví, ukazuje dvojku. To je pro hobita skvělá zpráva, protože hod 2 + 3 (za CHAR) + 2 (jako bonus pro skupiny dovedností "Vliv") je ve výsledku 7, což je více nebo rovno než 6 které jako cílové číslo zkoušky určil pán jeskyně. Hobit tedy odchází s 12 zlatými a už se těší na pořádnou večeři v místní hospodě.

Boj
---
