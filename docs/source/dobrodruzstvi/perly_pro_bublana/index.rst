=================
Perly pro Bublana
=================

Krátké detektivní dobrodružství pro začínající hráče s pohádkovým vyzněním.

Hrdinové se zapletou s jedním velmi nešťastným vodníkem, chudým uhlířem a marnivou mlynářovou dcerou. Dokáží najít ukradené perly dřív, než se zastaví stavba nového obecního rybníka?

Zápletka pro vypravěče
======================

Vodník **Bublan** plánuje s rychtářkou **Vítkou** stavbu rybníka. Našel tři vzácné perly na zaplacení dělníků, ale ty mu v pátek večer někdo ukradl. Zlodějem je uhlíř **Jura**, který se do doupěte potopil. Jura perly dal **Máničce**, mlynářově dceři, aby na ni udělal dojem. Ta si je nechala, ale citům Jury se vysmála.

Setkání u Svitavy
=================

Dobrodružství začíná u slepého ramene řeky Svitavy u Blanska kde žije vodník Bublan.

.. admonition:: Popis pro hráče: U vodníka

   Slunce se odráží od hladiny líně tekoucí Svitavy. Na vyvrácené vrbě, jejíž větve se máčejí ve vodě, shrbeně sedí malá zelená postavička. Je to vodník. Nekouká ale po dušičkách, místo toho se nervózně tahá za velké uši a rozčileně mluví sám se sebou. Občas si srovná své tři vlasy a hlasitě si povzdechne.

Interakce s Bublanem:
Vodník je nešťastný, ale ne útočný. Pokud ho hrdinové osloví, svěří se jim:

*   **Ztráta:** Zmizely tři perly, které měl schované v hrníčku ve svém doupěti pod podemletým břehem.
*   **Pátek večer:** Musel tehdy řešit potěr, který se nerozvážně pouštěl na hlubinu místo aby zůstaval v bezpečí na mělké vodě. Zjistil, že to bylo proto že na mělčinu někdo naházel kameny (diverze zloděje).
*   **Cizí pach:** Když se vrátil do doupěte, cítil ve vodě kouř a oheň.
*   **Svědek:** Starý pstruh viděl "velkou černou postavu", jak se potápěla k doupěti. Byl to uhlíř Jára, špinavý jako každý uhlíř.

Vyšetřování v Blansku
=====================

Hrdinové pravděpodobně zamíří do vesnice hledat někoho, kdo smrdí kouřem.

Vyptávání ve vesnici
--------------------

TODO

Kovárna mistra Janka
--------------------

.. admonition:: Popis pro hráče: Kovárna

   Z otevřených dveří kovárny sálá žár a ozývají se pravidelné rány kladiva o kovadlinu. Mistr Janek, mohutný chlap s tváří umazanou od sazí, právě vytahuje z výhně rozžhavenou podkovu.

**Interakce:**

*   Pokud ho hrdinové obviní, Janek se jen zasměje: "Já a krást perly? Já mám svoji práci! Navíc v pátek jsem byl v hospodě."
*   **Stopa:** Pokud bude mít Janek dobrou náladu, poradí že v lese pálí uhlí rodina Vorlových: "Ti jsou černí od rána do večera a kouř z nich táhne na míli daleko."

Obcházení vesnice
-----------------

Obchází vesnici a čuchají kouř TODO

Uhlířské milíře v lese
======================

Cesta do lesa je zarostlá a vzduch houstne štiplavým dýmem.

Rodina Vorlových
----------------

.. admonition:: Popis pro hráče: U milířů

   V lese je ticho ale jak se blížíte, z menšího prostranství před vámi se ozývají různé zvuky a hlasy. Uprostřed mýtiny stojí dva velké milíře. Na několika málo místech unikají tenké proužky hustého šedého kouře. Kolem nich pobíhá několik postav, černých jako samotné uhlí. Starý Vorel právě hází lopatou hlínu na trhlinu v milíři a nadává u toho jako špaček.

**Interakce:**

*   Uhlíři jsou nevrlí a nechtějí s družinkou ztrácet čas. Jak je přimět aby se dali do řeči?
*   **Pomoc s prací:** Pokud postavy pomohou (*zkouška na SÍL 4*), Vorel si odplivne a řekne: "Jestli hledáte někoho kdo má na tyhle věci čas, běžte za naším Jurou. Má milíř o kus dál u potoka. Je to budižkničemu, pořád jenom vzdychá a čučí směrem k mlýnu." a významně mrkne na manželku která na svém černém obličeji krátce blískne zuby v chápavém úsměvu.
*   **Dar jídla:** Ulíře ale třeba taky rozmluví pokud je pozvete na svačinu. S jejich 4 dětmi si ale připravte aspoň jednu celou denní dávku jídla. Hráči jistě přijdou i na další možnosti.

Jurovo doupě
============

Jura má svůj milíř kousek od cesty k mlýnu.

.. admonition:: Popis pro hráče: Jurovo místo

   Mladý uhlíř Jura sedí na pařezu, v ruce drží povadlou kopretinu a nepřítomně hledí do dálky. Jeho milíř ale rozhodně nevypadá jako pečlivě opečovávané milíře které jste viděli dříve. Je malý, křivý a dým se z něj valí na mnoha místech až vás štípe v očích. V jedné díře dokonce vidíte tančit plamínky ohně. Jura vypadá, že zapomněl na celý svět a vás si ani nevšimnul.

**Interakce:**

*   Jura je ona "černá postava", zapírat ale nebude. Pokud hrdinové zmíní perly nebo vodníka, Jura se rozpláče.
*   **Přiznání:** Plačtivě: "Já nechtěl nikomu uškodit! Jenže Mánička z mlýna… ona chce jen bohaté nápadníky. Myslel jsem, že když jí dám ty perly o kterých mluvila rychtářka, bude mě mít ráda. Ale ona se mi vysmála, perly si vzala a práskla dveřmi!"

Mlýn u náhonu
=============

Konečná zastávka. Mlýn je hlídaný a Mánička se perel jen tak nevzdá.

.. admonition:: Popis pro hráče: Mlýn

   Mlýnské kolo se vesele otáčí a voda s hukotem dopadá na lopatky. Na zápraží sedí Mánička, dcera mlynáře Křišťan a jeho ženy Kateřiny. Ve slunečním světle si prohlíží něco, co se jí leskne v dlani. Na dvoře u boudy podřimuje velký huňatý pes. V zadní části dvora, za starou jabloní stojí vůz a pomocník Fabián z něj vykládá pytle s obilím a nosí je do mlýnice.

**Možné akce a interakce:**

*   **Vyjednávání:** Mánička je marnivá. Pokud postavy uspějí (*zkouška na CHAR (+ Smlouvání) 8*), mohou ji přesvědčit, aby perly vrátila (např. hrozbou vězení).
*   **Vloupání:** V noci je třeba se proplížit kolem psa Rafana (*zkouška OBR (+ Plížení) 7*). Perly jsou v truhličce v prvním patře.
*   **Obchod:** Mánička si pravou hodnotu perel příliš neuvědomuje a tak bude ochotná vyměnit je za šátek nebo pěknou sukni z trhu v ceně třeba 5 stříbrňáků (*zkouška na CHAR (+ Smlouvání) 5*).

Bojová střetnutí
================

Obří krysy v lese
-----------------

Pokud hrdinové v lese při hledání uhlířů neuspějí v hodu na Postřeh (CC 5), překvapí je obří krysy.

*   **Srdce:** 1
*   **Útok:** Kousnutí (1 zranění)

Hlídací pes Rafan
-----------------

Pokud hrdinové neuspějí při plížení v mlýně.

*   **Srdce:** 2
*   **Útok:** Rafnutí (1 zranění)
*   **Zvláštní schopnost:** Pokud Rafan útočí, začne štěkat. Pokud ho postavy neumlčí do 2 kol, probudí se mlynář Klapot s lopatou (Srdce 3, Útok 2).

Závěr
=====

*   **Úspěch:** Bublan hrdinům poděkuje a daruje jim **Vodní kámen** (umožní zadržet dech pod vodou na jednu scénu). Rychtářka je pozve na hostinu.
*   **Neúspěch:** Rybník se nepostaví, Bublan odejde ze Svitavy někam jinam a Mánička si za perly koupí drahé šaty, ve kterých bude vypadat ještě pyšněji.

Postavy (Statistiky)
====================

================= ===== ========= ================================
Jméno             Srdce Vlastnost Poznámka
================= ===== ========= ================================
**Vodník Bublan** 3     Vodomil   Bonus k akci ve vodě.
**Uhlíř Jura**    2     Snílek    Postih k obraně (nedává pozor).
**Mánička**       2     Marnivost Snadno se nechá uplatit šperkem.
**Mlynář Klapot** 3     Silák     Bojuje těžkou lopatou.
================= ===== ========= ================================
